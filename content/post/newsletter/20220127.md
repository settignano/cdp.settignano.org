---
title: Informativa 27 gennaio 2022
categories: [newsletter]
date: 2022-01-27
tags: []
---

Qualche aggiornamento dal Coordinamento Mensola-Settignano, continua il Mese della Memoria con il film di domani, e un invito a rinnovare la tessera ARCI 2022

## Coordinamento Mensola - Settignano
Dopo l’Assemblea pubblica di Dicembre, il Coordinamento per la tutela del territorio del Mensola e delle colline di Settignano (che tutti chiamiamo semplicemente il “Coordinamento”) ha fatto alcuni passi in avanti: innanzitutto si è aperto alla partecipazione dei cittadini attivi, con una pagina Facebook e la possibilità di iscriversi alla mailing list generale.
Poi ci sono state diverse partecipazioni ad eventi con gli assessori e rappresentanti del Q2, soprattutto quello del 4 gennaio dove sono state riassunte le principali criticità, con relative risposte. Potete trovare una relazione completa a questo indirizzo.

## Rinnovo tessera ARCI
Non neghiamo che i recenti aumenti dei costi delle utenze (gas ed elettricità), la diminuzione delle attività e frequentazioni dovute al COVID, il voler rimanere vicini ai nostri soci con le tariffe quasi a prezzo di costo, non rendono facile la vita dell’amministrazione di una struttura tanto complessa quanto decennale (più di 75 anni, per la precisione) come la nostra.
Il minimo che chiediamo ai nostri  frequentatori è di rinnovare il prima possibile la propria tessera ARCI, e se poi voleste partecipare di più, sarebbe di grande aiuto.
Le tessere le trovate al bar oppure scriveteci.

## venerdì 27 | 20:00 - Apericena sociale
Pasticcio in forno di pasta con verdure
Patate ripiene con contorno di zucca alla contadina
Dessert

## venerdì 27 | 21:30 - Film "RISTTUULES - Sopravvivere a tutti i costi"
Il terzo appuntamento della rassegna del Mese delle Memorie è con il film “RISTTUULES - Sopravvivere a tutti i costi” Un film di Martti Helde. Estonia, 2014, durata 90 minuti. 
Erna racconta la sua vita idilliaca in Estonia, e parla dei tempi vissuti col marito o la figlia in un montaggio della loro vita insieme, come una famiglia felice. Ma quando la donna diventa una delle 40.000 persone deportate in Siberia (parte del piano di Stalin di pulizia etnica del paese) la sua vita cambia. E così il film.
La storia è ispirata a eventi reali. In collaborazione con cinemAnemico.
Obbligatori Green Pass rafforzato, tessera ARCI e mascherina FFP2. Prenotazione consigliata.

## Attività ricorrenti
- tutti i Martedì | 9:30 - 16:00 Trattamenti Shiatsu gratuiti (lafontea@gmail.com)
- tutti i Martedì | 19:00 - Yoga con il maestro Antonio Russo
- tutti i Venerdì | 20:00 - Apericena sociale + Film
- tutte le Domeniche sera - Pizza (tel 055697007 per prenotarla)