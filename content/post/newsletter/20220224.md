---
title: Informativa 24 febbraio 2022
categories: [newsletter]
date: 2022-02-24
tags: []
---

Abbiamo appeso la bandiera della Pace.
Siamo vicini al popolo ucraino, alle popolazioni in difficoltà e ai 700 manifestanti arrestati oggi perché protestavano in dozzine di città russe. Ricordiamo l’art 11 della nostra Costituzione: "L'Italia ripudia la guerra come strumento di offesa alla libertà degli altri popoli e come mezzo di risoluzione delle controversie internazionali."

Nel nostro piccolo le cose vanno abbastanza bene, le attività del venerdì e del sabato proseguono (vedi foto la presentazione di sabato scorso del libro di Paolo Ciampi)... ma c’è un problema: i costi delle utenze e della manutenzione straordinaria della CdP sono aumentati sensibilmente, e seppur tenendo i nostri prezzi i più bassi possibile e siamo praticamente tutti volontari, siamo costretti a rivedere alcuni prezzi: da domani la cena del venerdì sera non sarà più a 8 euro, ma a 10 (6 per i bambini) o anche qualcosa in più in caso di menù particolarmente costosi. Inoltre daremo la possibilità a tutti i partecipanti alle varie attività gratuite (cinema, mostre, presentazioni) di lasciare un contributo libero.
Speriamo comprendiate la situazione e che anzi ci aiutiate sempre di più, come volontari o contribuenti, a tenere la CdP viva e solida.

## centri estivi
Ricordiamo che questa estate i nostri centri estivi ci saranno come sempre, dalla fine della scuola a metà giugno fino all’inizio a metà settembre. Non abbiamo ancora i dettagli ma se volete potete scriverci info@centriestivifirenze.it e https://www.centriestivifirenze.it

## giochi
Siete appassionati di GO, Burraco, Backgammon, giochi di strategia, Ping Pong, Badmington? scriveteci che si stanno creando dei gruppi di appassionati e potrebbero iniziare delle giornate a tema: settignanocdp@gmail.com

## venerdì 25 | 20:00 - Apericena sociale
- Penne pasticciate
- Sformato di verdure e Insalata
Solo tavoli da 6 persone, posti limitati su prenotazione
Prezzo 10 € per adulti, 6 € per bambini sotto i 10 anni. 

## venerdì 25 | 21:00 - Film "Ultimo tango a Parigi"
Ultimo appuntamento della rassegna “ABBURRACCIUGAGNENE”.
Obbligatori Green Pass rafforzato, tessera ARCI e mascherina FFP2. Prenotazione consigliata.

## domenica 27 | 17:00 - Susybel e La Fiaba di Gallo Cristallo
Nel lontano 1998, in una casa di Settignano a due passi dalla Casa del Popolo di Settignano, Susanna Susy Bellucci, insieme con il suo produttore artistico e compagno di vita Giulio Clementi registrava un CD chiamato “LE FIGURINE DI GALLO CRISTALLO”: una serie di fiabe musicali, ballate, canzoni destinate ad accompagnare lo sviluppo musicale e culturale dei bambini, dai 2 anni fino alla prima adolescenza.
Non si trattava solo di un CD, ma di un piccolo miracolo musicale, realizzato con la partecipazione dei più importanti musicisti: Stefano Bollani , Flavio Cucchi, Giovanni Unterberger, Luigi Fiumicelli, Luca Di Volo e tanti altri, a dimostrazione che la musica per l’infanzia non era affatto un genere “minore”, ma poteva dimostrare la stessa ricchezza compositiva e produttiva dei generi colti, destinati al pubblico degli adulti.

Domenica presso la nostra Scuola di Musica ci sarà un incontro/evento con Giulio Clementi per parlare di Susy Bellucci, di Gallo Cristallo e il “dietro le quinte” di questo straordinario volume:
• la nascita dei bellissimi disegni e le pagine illustrate;
• la creazione dell’immagine di Susybel (la narratrice-cantante ispirata a Susy in concerto);
• l’impiego dei professori d’orchestra del Maggio Fiorentino nelle orchestrazioni della Fiaba musicale;
• l’ascolto ravvicinato delle 1000 voci di Susy;
• la visione di un divertente trailer animato della fiaba ;
• le strofe di Gallo Cristallo cantate da piccoli e grandi in lingue diverse dall’italiano.
E, in gran finale, verrà realizzata, in diretta, una registrazione video di tutti i presenti, piccoli e grandi, in coro a cantare le strofe di Gallo Cristallo.
Pagina Evento: https://www.facebook.com/events/297606309023403/

## Attività settimanali ricorrenti
- Martedì | 9:30 - 16:00 Trattamenti Shiatsu gratuiti (prenotazioni lafontea@gmail.com)
- Martedì | 19:00 - Yoga con il maestro Antonio Russo
- Venerdì | 20:00 - Apericena sociale + Film
- Domenica mattina - PlayMath (info stefano.cecere@gmail.com)
- Domenica sera - Pizza (prenotazioni 055697007)