---
title: Informativa 9 dicembre 2021
categories: [newsletter]
date: 2021-12-09
tags: []
---

Tre temi prima di passare alle prossime attività:
È il momento di rinnovare la tessera ARCI per l’anno 2022. La potete chiedere al bar alla prima occasione. Ricordiamo che dal 31 dicembre la vecchia tessera non sarà più valida. 
Troverete il verbale della terza riunione del Consiglio affisso in bacheca nel salone di ingresso.
Le nuove normative COVID a cui ci atteniamo scrupolosamente dicono che fino al 15 gennaio, finché rimaniamo in zona bianca, l’accesso a tutte le attività della CdP sarà previo Green Pass Rafforzato. Con il G.P. “normale” si potrà solo consumare in terrazza o al bancone del bar.

## Lotteria
Inizia oggi la nostra lotteria annuale con estrazione a inizio 2022 di tre grandi premi con generi alimentari (compresi 5 litri di olio extra vergine) ed altri 18 bellissimi premi.
Trovate i biglietti al bar (1 x 3€, 2 x 5€).

## venerdì 10 | 20:00 - Apericena
Un menù tutto vegetariano anche questo venerdì (ricordiamo che avvicinarci ad una dieta parzialmente vegetariana fa bene a tutti e l’ambiente ringrazia):
Rigatoni ai broccoli leggermente piccanti, sformato di porri e patate, insalata mista e mandarini
Prenotazione consigliata 055697007

## venerdì 10 | 21:30 - film “Punta sacra” - Diritto all'abitare
Una borgata fatta di sabbia, dignità e macerie. Ferita nel 2010 dopo un parziale e violento sgombero ma risorta poco a poco, grazie alle persone aggraziate e disgraziate che la popolano, che la chiamano “casa”. Punta sacra è la storia di una frontiera sociale e della forza di quanti ne immaginano il domani.
Un documentario di Francesca Mazzoleni, 2020, durata 96 minuti.

## domenica 12 | 10:30 / 19:00 - Mercatino
Dopo la pausa dello scorso anno, riprendiamo il mercatino di Natale che si svolgerà nel salone d’ingresso della CdP. Se venite presto potrete allestire un vostro tavolo per vendere o scambiare: dischi, giochi, vestiti, quadri, strumenti, libri e tutto quello che ritenete ancora valido.
Ci sarà un banchino speciale (gestito dalla CdP) il cui ricavato andrà al progetto "il giocattolo sospeso" per bambini di famiglie fragili e in difficoltà economiche.

## domenica 12 | 17:00 - Assemblea pubblica
Il Coordinamento delle Associazioni Mensola-Settignano invita tutti i compaesani nel salone della Casa del Popolo di Settignano per parlare dei problemi urgenti del nostro territorio e della relazione dell’incontro con gli amministratori del Comune. Portate le vostre questioni.

## domenica 19 | Sagra musicale di Natale
Un pranzo, il concerto di Adanzé (ore 18), un DJ set e i saggi della Scuola di Musica di Settignano. Tutti i dettagli settimana prossima, intanto segnate la data.

## Attività fisse
### tutti i Martedì | 19:00 - Yoga con il maestro Antonio Russo
### tutti i Venerdì | dalle 18:00 alle 22:00 - PlayFriday (giochi da tavolo per ragazzi e adulti, prenotazioni stefano.cecere@gmail.com )
### tutti i Venerdì | 20:00 - Apericena + Film
### tutte le Domeniche sera - Pizza (tel 055697007 per prenotarla)