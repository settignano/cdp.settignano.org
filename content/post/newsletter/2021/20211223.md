---
title: Informativa 23 dicembre 2021
categories: [newsletter]
date: 2021-12-23
tags: []
---

Siamo molto felici di augurarvi buone festività con alcune belle notizie e una richiesta:

Durante il nostro mercatino di Natale abbiamo ricevuto un buon sostegno all’iniziativa del Giocattolo Sospeso, che ci ha permesso di comprare diversi giocattoli che saranno distribuiti da varie associazioni fiorentine ai bambini indigenti.

L’elezione del trentacinquenne Gabriel Boric a Presidente del Cile è un ottimo segnale per tutti i giovani che forse iniziano a non ricordare bene la storia di pochi decenni fa e di quel 11 settembre 1973 in cui fu deposto con un Colpo di Stato e morì il Presidente Salvador Allende.
Boric proviene dai movimenti studenteschi e ha battuto significativamente l'avversario politico erede di Pinochet e come primo atto pubblico è andato a salutare proprio la statua di Allende.

Infine un appello di sostegno per Julian Assange, la cui situazione si sta complicando dopo la sentenza del tribunale inglese che ne permetterebbe l’estradizione negli USA dove lo aspettano per incarcerarlo definitivamente. #FreeAssange

## Orari dei prossimi giorni di festività
Alcune variazioni di orario in questi giorni speciali:
- Sabato 25: 17:00 - 23:30
- Domenica 26: 9:30 - 23:30
- Venerdì 31: 15:30 - 19:30
- Sabato 1 gennaio: 17:00 - 23:30

## venerdì 7 gennaio 2021 - film e cena sostegno AIABA
Anticipiamo che in questa ultima serata della rassegna “Il Diritto di avere Diritti”, dedicata al Diritto alla diversità, sarà proiettato il film “Io sono" in presenza della regista Martina Biagi e la cena sarà per una raccolta fondi per il progetto AIABA dopo di noi "La casa di Aldo" (una residenza per 11 adulti autistici, vedere su https://www.aiaba.it )

## Lotteria
Continua la nostra lotteria annuale con estrazione a inizio 2022 di tre grandi premi con generi alimentari (compresi 5 + 5 litri di olio extra vergine) ed altri 18 bellissimi premi.
Trovate i biglietti al bar (1 x 3€, 2 x 5€).

## gruppo facebook CdP⁴
E’ stato creato un gruppo su facebook per tutti i soci volontari attivi nella CdP, per conoscersi, coordinarsi e aiutarsi nel far crescere la nostra CdP: https://www.facebook.com/groups/3706020912856953

## Orari e Contatti
Ricordiamo che è richiesto il GREEN PASS RAFFORZATO per tutte le attività al chiuso e la tessera ARCI.