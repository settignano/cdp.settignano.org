---
title: Informativa 2022-05-12
categories: [newsletter]
date: 2022-05-12
tags: []
---

Buonasera.  
Sabato scorso si è inaugurata una mostra fotografica sulla Palestina, vi invitiamo a venire a vederla (fino a fine mese).
Ricordiamo che tutte le terze domeniche del mese c’è il consueto mercatino CdP: potete partecipare, è una bella occasione per conoscersi e stare un po’ assieme e parlare delle proprie passioni.
Di solito il lunedì siamo chiusi ma il prossimo è speciale, apriamo per un’importante iniziativa che va oltre i nostri confini di quartiere, con pure un’ottima cena vegana a sostegno.
Infine, se non avete ancora la tessera ARCI 2022, è il momento di farlo! Anche perché a fine mese (martedì 31 maggio) c’è l’Assemblea annuale.
Ultima cosa: abbiamo ricevuto diversi curriculum per diventare barista da noi e c’è ancora qualche giorno per presentarsi (se interessati o conoscete scriveteci subito!)
Ecco gli eventi in programma nei prossimi giorni.

## venerdì 13 maggio | 20:00 - Cena sociale
In cucina ci sono Ivan e Manuela:
- Penne al pesto di zucchine
- Fagottini di pasta phillo con feta e melanzane con insalata mista
- Insalata di Fragole all'arancia e ginger

Posti limitati su prenotazione. 10 €, 6 € sotto i 10 anni. 

## domenica 15 | tutto il giorno - Mercatino
Consueto appuntamento mensile (terza domenica del mese) con il Mercatino della Casa del Popolo. Di tutto di più: dai vestiti vintage ai giochi, dall’artigianato ai corredi domestici… partecipazione incoraggiata.

## lunedì 16 | dalle 18:30 - Iniziativa Equosud e cena vegana
Ore 18:30 presentazione dell’iniziativa Equosud e della Rete dei Percorsi resistenti, con racconti e disegni con:
- Francesco Piobbichi, collaboratore del progetto “Mediterranean Hope – Osservatorio sulle Migrazioni di Lampedusa”. Francesco si definisce un “disegnatore sociale” che racconta la sofferenza dei migranti, avendola condivisa in prima persona, nella vita prima che nei disegni.
- Mimmo Tramontana di Equosud che ci racconterà della dura realtà dei piccoli produttori calabresi e del loro tentativo di resistere al lento ed incessante progredire delle logiche del grande mercato globale che strozzano i piccoli produttori agricoli della Calabria e di tutto il nostro bel Paese.

Ore 20:30 cena vegana (costo 15 euro)
La serata contribuirà al finanziamento del progetto di Turismo Ecosociale e sarà occasione per raccogliere fondi per le riparazioni del Furgone Rosso (vedi locandina) che da ottobre a maggio parte stracarico per portare i prodotti equi e biologici dalla Calabria fino a noi.
Per prenotazioni telefonare al bar 055.697007

## mercoledì 18 | 18:00 - Scuole italiane all'estero: memoria, attualità e futuro
Nell’ultimo degli "Incontri intorno ad un tavolo: libri e comunità" promossi dall’Associazione La Fonte si parlerà di "Scuole italiane all'estero: memoria, attualità e futuro" con Daniele Castellani (autore del volume ed ex Dirigente dell' Istituto Comprensivo di Coverciano), Errica Casini, Ivan Gottlieb e Gianfranco Staccioli.
Un tema molto interessante che si intreccia con i temi più generali dei diritti universali e dell'esportazione della democrazia nel post colonialismo, dell'interculturalità, di una formazione del corpo docente che affonda le sue radici nella tradizione pedagogica di Montessori, Don Milani, Lodi.

## Attività settimanali ricorrenti
- Martedì | 9:30 - 16:00 Trattamenti Shiatsu gratuiti (prenotazioni)
- Martedì | 19:00 - Yoga con il maestro Antonio Russo
- Venerdì | 20:00 - Apericena sociale
- Domenica sera - Pizza (prenotazioni 055697007)

## Orari e Contatti
Ricordiamo che è richiesto l'uso della mascherina per accedere alla sala cinema e la tessera ARCI.

I nostri orari sono:
- da Martedì a Sabato: 15:30 - 23:30
- Domenica: 10:30 - 23:30
- Lunedì: chiuso

Per seguire le attività, contatti e partecipazioni:
- Telefono CdP/Bar: 055697007
- Email: settignanocdp@gmail.com
- Facebook: https://www.facebook.com/settignanocdp
- Gruppo Facebook soci volontari: https://www.facebook.com/groups/3706020912856953
- Instagram: https://www.instagram.com/cdpsettignano
- Scuola di Musica di Settignano: scuolamusicasettignano@gmail.com

Se non volete più ricevere questa newsletter, andate qui.