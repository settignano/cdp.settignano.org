---
title: Informativa 10 marzo 2022
categories: [newsletter]
date: 2022-03-10
tags: []
---

Martedì abbiamo inaugurato il mese di Marzo Mese dalla parte di tutte le Donne con la Libreria Rossa. Ecco qui il video https://fb.watch/bG11LrOFm9/
Aggiorniamo sul film di domani e l'inaugurazione della nuova mostra d'arte sabato e anticipiamo il mercatino e la passeggiata contadina di domenica 20.
A presto!

## venerdì 11 | 20:00 - La cucina del cuore
Di madre in figlia, una tradizione di cucina e amore
Pasta e ceci di San Giuseppe
Polpette di ricotta della Quaresima
Insalata
Fragole col vino
Solo tavoli da 6 persone, posti limitati su prenotazione
Prezzo 10 € per adulti, 6 € per bambini sotto i 10 anni. 

## venerdì 11 | 21:30 - Film "Petite Mamam"
Primo appuntamento con la rassegna Registe: femminile plurale, il cinema fatto dalle donne.
In questo film Céline Sciamma (2021, 72’) si confronta con il tema dell’identità femminile raccontando una storia di eredità fatta di ricordi. Protagonista la piccola Nelly alla quale viene donata una seconda possibilità: quella di rivedere sua nonna e conoscere sua madre bambina. La sua storia potrebbe essere un pezzetto di quella che appartiene a tutte noi.

## sabato 12 | 17:00 - Mostra “Donna sei”
Vernissage della mostra di Cecilia Brogi, Silvia Calonaci, Cecilia Chiavistelli, Ersilia Leonini, Ina Ripari e Sylvia Teri. In collaborazione con Il Libraccio.
La mostra durerà fino a sabato 26 Marzo.

## domenica 20 - Mercatino di primavera
Consueto appuntamento mensile con il Mercatino della Casa del Popolo.
Il ricavato del banco della CdP ed eventuali offerte verranno donate all’Associazione Ucraina - Firenze Lilea Onlus, che insieme alla comunità ucraina locale e con la collaborazione del Consolato onorario di Ucraina, promuove una raccolta di fondi che verranno destinati sia ai rifugiati che stanno arrivando in Italia che all’assistenza umanitaria al popolo ucraino in Ucraina.

## domenica 20 - Cammini Contadini
LA VIA DELLE BURRAIE VERSO LE COLTURE DELLA VALLE DI SANTA BRIGIDA.
Si parte dal pratone dell'Olmo per risalire le pendici del Poggio Ripaghera e trovare alcune tra le più suggestive antiche Burraie. Un'immersione tra boschi di quercia, ruscelli, splendidi panorami sulla Valle dell'Arno e antichi Monasteri tra cui la Madonna del Sasso, che merita sicuramente una visita, e proseguire poi per trovare le Aziende Agricole "La Valle" e "La Valle del Sasso" impegnati nel recupero di un modo di fare prodotto che si pone nel pieno rispetto della natura e del territorio. Al nostro arrivo verrà servita una merenda/pranzo con una minestra calda preparata secondo tradizione, acqua e vino.
Ritrovo alle ore 9:00 al Pratone dell'Olmo. Allegato il Pdf informativo.
Info e prenotazioni: Micha Calà 392.0656520 email: passonomade@gmail.com

## centri estivi
Stiamo organizzando i nostri centri estivi, dalla fine della scuola a giugno fino all’inizio a settembre. Non abbiamo ancora i dettagli ma se volete potete scriverci info@centriestivifirenze.it e https://www.centriestivifirenze.it

## Attività settimanali ricorrenti
- Martedì | 9:30 - 16:00 Trattamenti Shiatsu gratuiti (prenotazioni lafontea@gmail.com)
- Martedì | 19:00 - Yoga con il maestro Antonio Russo
- Venerdì | 20:00 - Apericena sociale + Film
- Domenica mattina - PlaySTEM (info stefano.cecere@gmail.com)
- Domenica sera - Pizza (prenotazioni 055697007)