---
title: Informativa 5 maggio 2022
categories: [newsletter]
date: 2022-05-05
tags: []
---

Il 1 Maggio ha visto in tutti i circoli ARCI di Firenze dozzine di bellissimi incontri ed eventi. Noi eravamo più di 200! Ecco alcune foto su FB o su IG.

Al bar ci sono un po’ di cambiamenti, sempre in movimento! E quindi si sta cercando un/una barista apprendista, sotto i 30 anni, per un contratto di 24 ore settimanali. E’ richiesta giusto una certa flessibilità e capacità di stare al pubblico. Se interessati o conoscete scriveteci subito. 

E’ andato in onda lunedì scorso Pace Proibita, un incontro organizzato da Michele Santoro e Vauro sul tema della pace, del riarmo, della risposta che si sta dando alla guerra in corso. Una collezione di brevi ma spessi interventi di dozzine di personaggi, tra cui la Presidente onoraria dell’ARCI Luciana Castellina, Fiorella Mannoia, Ascanio Celestini, Sabina Guzzanti… Pensiamo sia meritevole di visione e di discussione. Il video è su Youtube a questo indirizzo (dal minuto 39).

Stiamo infine cercando qualcuno esperto di Linux, computer portatili per aiutarci a sistemare due postazioni. Anche sviluppo web open source. 

Ecco gli eventi dei prossimi giorni, come vedete sia venerdì che sabato ci sono importanti serate.

## venerdì 6 maggio | 20:00 - Cena sociale
Rosalba ci cucina:
Penne e fagioli
Frittelle di verdure
Insalata con le fragole
Biscotti
Posti limitati su prenotazione. 10 €, 6 € sotto i 10 anni. 

## venerdì 6 maggio | 21:30 - Film "Tekoser, il partigiano orso"
Fortemente ispirato al libro “Siria, scritti dal nord est”, il documentario Tekoşer, di Dario Salvetti, segue la vicenda di Lorenzo Orsetti (Orso), ragazzo di Rifredi partito alla fine del 2017 per sostenere la rivoluzione dei popoli del Rojava e combattere l’Isis.
Da Firenze Rifredi al nord della Siria, nel Rojava e poi di nuovo a Rifredi, passando per la battaglia di Afrin e di Deir el Zor negli ultimi giorni della campagna militare contro l’Isis e con la minaccia incombente della Turchia di Erdogan. Un viaggio che si snoda tra le interviste al padre e al cugino di Lorenzo, gli interventi di altri volontari internazionali partiti per il Rojava e le parole stesse di Lorenzo Orsetti.
Trailer: https://vimeo.com/687415327

## sabato 7 maggio - “Make hummus not war” una giornata per la Palestina
Vi invitiamo a questa serata multisensoriale

Ore 19:00: inaugurazione della Mostra Fotografica sul Viaggio in Palestina 2019 organizzato da Associazione di Amicizia Italo-Palestinese
Ore 20.00: cena Italo-Palestinese (15,00 euro - 10,00 euro bambini e disoccupati)
Ore 21:00: Intervento di Enrico Bartolomei, Dottore di ricercare - Università di Macerata

A seguire proiezione dei corti del Nazra Festival:
Gaza (18'), un viaggio emozionante e commovente che mostra e situazioni disperate di diversi gazawi desiderosi di sopravvivere.
From beneath the earth (20') In Palestina, la musica è più di un semplice sbocco creativo: è uno strumento sociale che amplifica le voci delle comunità emarginate per trasformare l'intera narrazione dell'occupazione.

Il ricavato della serata sarà devoluto al centro medico Al Sadaga di Betlemme.
Richiesta tessera ARCI e prenotazione obbligatoria tel 055697007

## Attività settimanali ricorrenti
- Martedì | 9:30 - 16:00 Trattamenti Shiatsu gratuiti (prenotazioni)
- Martedì | 19:00 - Yoga con il maestro Antonio Russo
- Venerdì | 20:00 - Apericena sociale + Film
- Sabato o Domenica mattina/pomeriggio - PlaySTEAM e Giochi da Tavolo (info)
- Domenica sera - Pizza (prenotazioni 055697007)