---
title: Informativa 21 aprile 2022
categories: [newsletter]
date: 2022-04-21
tags: []
---

Siamo prossimi al 25 Aprile e sono iniziati oggi gli eventi in collaborazione con la Casa del Popolo La Montanina di Montebeni. Vi ricordiamo che se volete prenotare il Panino Partigiano per la camminata di lunedì, dovete prenotarlo entro venerdì (domani).
Venerdì 22 è anche la giornata della Terra, e condividiamo queste Dieci azioni e impegni di Legambiente per aiutare il pianeta: cosa possono fare governo e cittadini?
Speriamo di vedervi in tanti lunedì alla Camminata Partigiana e poi al concerto della Nuova Pippolese. 
Infine vi ricordiamo il grande pranzo di Domenica 1 Maggio... tutti i dettagli settimana prossima. A presto!

## venerdì 22 | 20:00 - Cena sociale
In cucina c’è Gabriele! NB: l’alternativa vegetariana è solo su prenotazione allo 055697007
Penne alla carrettiera
Sovracosce di pollo al forno
In alternativa per i vegetariani: Insalata greca (solo su prenotazione)
Mele al forno
Solo tavoli da 6 persone, posti limitati su prenotazione
Prezzo 10 € per adulti, 6 € per bambini sotto i 10 anni. 

## venerdì 22 | 21:30 - Film "Atlantis"
Il quarto film del ciclo “Cirillo e Metodio, un alfabeto non fa un popolo” di Cinemanemico è Atlantis, di Valentyn Vasyanovych, con Andriy Rymaruk, Liudmyla Bileka, Vasyl Antoniak. Ucraina, 2019, durata 106 minuti.
Ucraina orientale, in un futuro molto prossimo. Un deserto inadatto alla presenza umana. Sergeij, un ex soldato che soffre di stress post- traumatico, non riesce ad adattarsi alla sua nuova realtà: una vita a pezzi, un Paese in rovina. Quando la fonderia in cui lavora chiude definitivamente, Sergeij trova un modo inaspettato di cavarsela, unendosi alla missione volontaria del Tulipano Nero, specializzata nel recuperare cadaveri di guerra. Lavorando accanto a Katya, capisce che un futuro migliore è possibile. Imparerà a vivere senza la guerra e ad accettarsi per quello che è?
Trailer: https://www.youtube.com/watch?v=vGxZgT9xPMQ

## Sabato 23 | 18.00 - Presentazione del libro "Strage al masso delle fate"
un episodio della resistenza fiorentina di e con l'autore Nicola Coccia in dialogo con Marcello Mancini, già direttore de La Nazione.

## lunedì 25 - Festa della Liberazione
La Casa del popolo di Settignano e La Montanina organizzano una camminata insieme per non dimenticare. Programma:
Ritrovo dalle ore 9:30 alla CdP di Settignano e dalle 10:00 alla Montanina di Montebeni. Consegna panini e cartina del percorso.
In cammino verso il tabernacolo di Gello.
- ore 12:00/12.30 pranzo al sacco
- ore 14:00 pièce del Gruppo di Teatro ZELDIC
- ore 17:00 presso la Cdp La Montanina, proiezione di BELLA CIAO, Song of rebellion, documentario presentato da Andrea Vogt e da Paul Russel, regista e produttore della pellicola
- dalle 17:00: Fracas Trio (country, blue grass, folk americano), concerto della Nuova Pippolese e a seguire Disco Balera a cura di Hugolini (ingresso con offerta libera e tessera ARCI). Evento facebook del concerto: https://www.facebook.com/events/5167975393263675
- ore 20:00 presso la CdP La Montanina CENA DEL PARTIGIANO

IMPORTANTE:
Il Panino Partigiano va prenotato al bar entro venerdì 22 aprile:
Panino con porchetta o Frittata
Bottiglia di acqua
Mappa del percorso
Garofano rosso
10 euro. Telefonare 055697007

## Giovedì 28 | 21:00  - Presentazione del libro "Fra storia e memoria: una famiglia ebraica triestina tra 1938 e dopoguerra"
di e con l'autrice Rossella Levi, interviene Vito Nanni.

## Giugno-Settembre: Centri Estivi
Per informazioni e prenotazione ai nostri centri estivi, dalla fine della scuola a giugno fino all’inizio a settembre, potete scriverci a centriestivisettignano@gmail.com  https://www.centriestivifirenze.it

## Attività settimanali ricorrenti
- Martedì | 9:30 - 16:00 Trattamenti Shiatsu gratuiti (prenotazioni lafontea@gmail.com)
- Martedì | 19:00 - Yoga con il maestro Antonio Russo
- Venerdì | 20:00 - Apericena sociale + Film
- Sabato o Domenica mattina/pomeriggio - PlaySTEAM e Giochi da Tavolo (info stefano.cecere@gmail.com)
- Domenica sera - Pizza (prenotazioni 055697007)

