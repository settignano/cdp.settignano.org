---
title: Informativa 10 febbraio 2022
categories: [newsletter]
date: 2022-02-10
tags: []
---

Nel raccontarvi gli eventi dei prossimi giorni, ricordiamo che se volete sostenere la Casa del Popolo, soprattutto in questo periodo con i costi di utenze gas e corrente davvero importanti, quando rinnovate la tessera ARCI per il 2022 potete chiedere al bar di sottoscrivere la speciale “Tessera del Sostenitore CdP” con una donazione libera. Noi ci teniamo che tutte le attività siano a costi minimi se non gratuite, ma dobbiamo aiutarci.

## venerdì 11 | 20:00 - Apericena sociale
- Rigatoni con la zucca, ceci e salvia
- Pane burro e acciughe con la cicoria
- Insalata di finocchi e arance
- Dessert
Solo tavoli da 6 persone, posti limitati su prenotazione al bar.

## venerdì 11 | 21:00 - Film "L’Universale"
Il primo appuntamento con la rassegna ABBURRACCIUGAGNENE curata dal nostro socio Max Liverani è con il film "L’Universale", con la presenza del regista Federico Micali.
Il film è ambientato negli anni settanta a Firenze ed è incentrato sulle vicende dello storico cinema "Universale" del quartiere popolare San Frediano, chiuso nel 1989. La colonna sonora è composta dalla Bandabardò. All’Universale il vero spettacolo non è il film ma il pubblico: il cinema riesce ad essere allo stesso tempo sia il “luogo” che la “pellicola”, creando una una fantastica alchimia cui fa da colonna sonora un pubblico chiassoso sempre in vena di commenti.

Obbligatori Green Pass rafforzato, tessera ARCI e mascherina FFP2. Prenotazione consigliata.

## sabato 12 | 17:00 - Inaugurazione mostra “Poesia In-CARTA-ta” di Enzo Correnti
Vernissage di pittura per la mostra di Enzo Correnti “PoeSia in-CARTA-ta” che durerà fino a sabato 26 Febbraio.
La carta dentro la carta, ovvero metamorfosi di uno stato cartaceo tradotto in poesia.
Segni colorati o neri sulla pelle di carta chiara formano delle parole che unite producono un suono, mille suoni. Dolci come un canto di sirene o taglienti come un urlo nella notte. Possono raccontare una storia o uno scorrere greve e ininterrotto di pensieri mai espressi. Tutto si fonde in un processo metamorfico nelle opere di Enzo Correnti, L’Uomocarta.

## Attività settimanali ricorrenti
- Martedì | 9:30 - 16:00 Trattamenti Shiatsu gratuiti (lafontea@gmail.com)
- Martedì | 19:00 - Yoga con il maestro Antonio Russo
- Venerdì | 20:00 - Apericena sociale + Film
- Domenica sera - Pizza (tel 055697007 per prenotarla)