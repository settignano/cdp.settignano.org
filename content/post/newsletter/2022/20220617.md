---
title: Informativa 17 giugno 2022
date: 2022-06-17
summary: ""
draft: false
featured: false
categories:
  - newsletter
---

Buongiorno.
Ultima informativa di **primavera**. Perché non sembra ma **l’estate** inizia martedì prossimo! E la accoglieremo stasera con un film molto fresco.
Si conclude oggi la prima settimana dei nostri **centri estivi**, che andranno avanti fino a fine luglio. Sabato si inaugura una nuova **mostra fotografica** e se vi piace la musica classica, la sera tutti in Basilica di Santa Croce con l’**Orchestra e Coro di Settignano**. Chissà se gli allievi e allieve della nostra **Scuola di Musica** un giorno seguiranno la scia oppure vie più “rock”.
Domenica c’è il **mercatino** e segnatevi giovedì 30 giugno per un incontro su **Berlinguer**.
Ci hanno fatto notare che diverse persone usano **Google Maps**, e che la nostra CdP digitale ha avuto 10.000 visite solo nell’ultimo mese (incredibile vero?), e alcune lasciano anche belle **recensioni** e foto (https://goo.gl/maps/3nbHmJxa1dP4AFVM8). Ovviamente ci fa piacere.
Infine gli amanti della **storia** troveranno sul nostro sito un documento “storico” che racconta **come è nata la nostra casa del popolo**: https://cdp.settignano.org/documenti/storia/

## venerdì 17 - 20:00 | Cena e film “Il Grande Caldo”
- 20:00 Il consueto apericena sociale nel piazzale
- 21:30 Proiezione IL GRANDE CALDO, un film di Dan Bensadoun, Luigi Caggiano, Marcello Enea Newman, Daniele Tinti (55’) con breve introduzione di “In fuga dalla Bocciofila”.
Marcello, Daniele, Alex, Dan, Gianlorenzo e Giorgio, ventenni romani, trascorrono
notte dopo notte tra il Bar dei brutti a San Lorenzo e il San Calisto a Trastevere.
Ammazzano il tempo bevendo Peroni e dicendo volgarità. Ludovica, una loro amica che studia cinema a Parigi, torna a Roma per l’estate e li coinvolge nella realizzazione di un cortometraggio che li porterà a uscire, timidamente, dalle proprie abitudini.
Evento Facebook

## sabato 18 - 18:00 | Body Landscapes di Marco Berni
Inaugurazione della mostra fotografica di Marco Berni dal titolo “Body Landscapes”. Circa venticinque foto che raccontano il corpo delle donne. Visioni prospettiche e punti di vista insoliti che Marco Berni utilizza come indagine nell’universo femminile, carico di sensualità. Fin dalle sue origini il corpo femminile è sempre stato protagonista nell’arte preistorica fino ai giorni nostri e nonostante il lungo percorso è sempre stato soggetto di esplorazione e di scoperta. Marco Berni, una grande passione per la fotografia d’autore, da lungo tempo ha scelto il corpo umano come sua personale ricerca, anche se alterna con still life e paesaggi, utilizzando un metodo molto originale che gli ha permesso di ricevere molti premi e riconoscimenti a livello nazionale e internazionale.

## sabato 18 - 21:00 | Armonie di Pace - Musiche e letture
La Provincia Toscana dei Frati Minori Conventuali della **Basilica di Santa Croce** a Firenze organizza, presso la medesima Basilica, lo spettacolo di musiche e poesie intitolato “Armonie di Pace”. Verranno eseguite musiche di Wolfgang Amadeus **Mozart**, Ouverture da “Le Nozze di Figaro”, Ave verum corpus e Agnus Dei da “Messa dell’Incoronazione”; di Gioacchino **Rossini**, O salutaris hostia da “Petite Messe Solennelle”; di Maurice **Ravel**, Pavane pour une enfante défunte; di Gabriel Faurè, Pie Jesu da “Requiem”; di Felix **Mendelssohn** Bartholdy, Hear my Prayer; di Fanny Mendelssohn Hensel, Ouverture (n.1); Sie sind dahin gegangen (n. 10); Singet got lobsinget dem herrn (n. 16) da Oratorium “Nach Bildern der Bibel”.
Si esibiranno il soprano Francesca Fedeli, le voci recitanti di Silvia Bargellini, Gianmarco D’Agostino, Giovanna Carocci, Paolo Fanfani, Alvaro Rigressi, Antonio Ruggeri, la pianista Pamela Burrini, il **Coro e Orchestra Desiderio da Settignano diretto da Patrizia Scivoletto**.
INGRESSO LIBERO

## domenica 19 | tutto il giorno - Mercatino
Consueto appuntamento mensile (terza domenica del mese) con il Mercatino della Casa del Popolo. Di tutto di più: dai vestiti vintage ai giochi, dall’artigianato ai corredi domestici… partecipazione incoraggiata. Se volete un tavolino palesatevi.

## giovedì 30 - 21:00 | Berlinguer ti voglio bene
BIOGRAFIE - POLITICHE - TESTIMONIANZE
Alla Casa del Popolo di Settignano nel centenario della nascita dell'ultimo grande leader popolare della sinistra. Intervengono:
- LUCIANA CASTELLINA
- LUIGI FERRAIOLI
- RICCARDO SACCENTI
- Introduce TOMMASO FATTORI

## Centri estivi - PEACE NO WAR
Quest’anno sul tema della pace.
Per informazioni e prenotazioni: https://www.centriestivifirenze.it

## Centri estivi - Conti anche tu
2 settimane di centri estivi “speciali” per imparare ad imparare divertendosi:
LABORATORI LUDICO DIDATTICI ed ESPRESSIVI: italiano - inglese - matematica - informatica, musica - arte - teatro - danza - motoria.
Dal 18 al 29 luglio, orario: 8:30 - 16:30. Per bambini e bambine dagli 8 ai 13 anni. Percorsi personalizzati per DA e BES. Gratuiti per DSU ISEE sotto i 20.000 euro.
Info e iscrizioni: https://www.centriestivifirenze.it • info@centriestivifirenze.it • cell: 328 8505724

## Attività settimanali ricorrenti
- Martedì | 9:30 - 16:00 Trattamenti Shiatsu gratuiti (prenotazioni)
- Martedì | 19:00 - Yoga con il maestro Antonio Russo
- Venerdì | 20:00 - Apericena sociale

## Orari e Contatti
Ricordiamo che è richiesto l'uso della mascherina per accedere alla sala cinema e la tessera ARCI.

I nostri orari sono:
- da Martedì a Giovedì: 16:00 - 23:30
- Venerdì e Sabato: 16:00 - 24:00
- Domenica: 10:30 - 24:00
- Lunedì: chiuso

Per seguire le attività, contatti e partecipazioni:
- Telefono CdP/Bar: 055697007
- Email: settignanocdp@gmail.com
- Sito web: https://cdp.settignano.org
- Facebook: https://www.facebook.com/settignanocdp
- Gruppo Facebook soci volontari: https://www.facebook.com/groups/3706020912856953
- Instagram: https://www.instagram.com/cdpsettignano
- Scuola di Musica di Settignano: scuolamusicasettignano@gmail.com

![](volantini/202206_musicaCdP.jpg)
![](volantini/CdPGoogleMap.jpg)
![](volantini/20220617_IlGrandeCaldo.jpg)
![](volantini/20220618_CoroOrchestra.jpg)
![](volantini/20220618_FotoMarcoBerni.jpg)
![](volantini/mercatino.jpg)
![](volantini/20220630_Incontro_Berlinguer.jpg)


