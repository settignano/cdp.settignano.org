---
title: Informativa 20 gennaio 2022
categories: [newsletter]
date: 2022-01-20
tags: []
---

Ricordiamo che sono disponibili al bar le tessere ARCI 2022: fare o rinnovare la tessera è obbligatorio per tutte le persone che frequentano il nostro circolo, l’iscrizione può essere fatta in qualsiasi momento durante l’orario di apertura della Casa del Popolo.

## venerdì 21 | 20:00 - Apericena sociale
In cucina ci saranno Cecilia e Sergio, il menù sarà un omaggio alla cucina della Repubblica Ceca:
květáková polévka (zuppa di cavolfiore)
klobása, brambory a okurky s hořčicí (salsicce, patate e cetriolini con senape)
jablečné listové těsto s mákem (sfoglia di mele con semi di papavero)
salsicce vegetariane su richiesta

## venerdì 21 | 21:30 - Film "Quo vadis, Aida?"
Il secondo appuntamento della rassegna del Mese delle Memorie è con il film “Quo vadis, Aida?”, di Jasmila Žbanić, 2020.
Tramandare e accettare la tragedia pur di poter ripartire.
Luglio 1995. Aida, bosniaca, insegna inglese e lavora come interprete in una base ONU nei giorni caldi che precedono l’occupazione di Srebrenica da parte dell’esercito serbo. Ma il sistema di protezione internazionale, gestito dalle gerarchie militari olandesi, si rivela sempre più fragile e inadeguato di fronte all’avanzata delle truppe di Mladic.
In collaborazione con cinemAnemico.
Obbligatori Green Pass rafforzato, tessera ARCI e mascherina FFP2. Prenotazione consigliata.

## domenica 23 | sera - Pizza
Dopo una piccola pausa il nostro Giulio riprende a fare le pizze la domenica sera. Su prenotazione.

## mercoledì 26 | 18:00 - Incontri intorno ad un tavolo
Il primo incontro del ciclo "Incontri intorno ad un tavolo: libri e comunità" promosso dall’Associazione La Fonte è con la presentazione del libro "Momenti di carità sociale in età moderna" di Maria Fubini, ne parleremo con Bruna Bocchini Camaiani, Giovanna Malavolti e Anna Scattigno. Sarà un'occasione per approfondire, da un punto di vista storico, uno dei temi a noi cari ovvero quello della solidarietà sociale e del welfare.

## Riunioni del Consiglio
Ricordiamo che i verbali delle riunioni del Consiglio (in media una al mese) sono appesi in bacheca nel salone di ingresso. L’invito a partecipare alle attività ordinarie e straordinarie della CdP è sempre valido.

## Gruppo facebook CdP⁴
E’ stato creato un gruppo su facebook per tutti i soci volontari attivi nella CdP, per conoscersi, coordinarsi e aiutarsi nel far crescere la nostra CdP: https://www.facebook.com/groups/3706020912856953

## Attività fisse
- tutti i Martedì | 9:30 - 16:00 Trattamenti Shiatsu gratuiti (lafontea@gmail.com)
- tutti i Martedì | 19:00 - Yoga con il maestro Antonio Russo
- tutti i Venerdì | 20:00 - Apericena + Film
- tutte le Domeniche sera - Pizza (tel 055697007 per prenotarla)