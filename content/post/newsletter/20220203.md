---
title: Informativa 3 febbraio 2022
categories: [newsletter]
date: 2022-02-03
tags: []
---

Diamo innanzitutto un grande saluto e un in bocca al lupo per gli studi e il prossimo futuro alla nostra Serena, nata e cresciuta con la CdP e che è stata negli ultimi anni una dei pilastri del bar. Ha preso il suo posto Luca, che già molti di voi conoscono, affiancando Greta e Sofia.
Un abbraccio a Serena e un altro abbraccio a Luca!

## Strage del Cermis
Oggi 3 febbraio sono 24 anni dall’incidente del Cermis: nel 1998 un aereo militare statunitense volando a una quota inferiore a quanto concesso e in violazione dei regolamenti, tranciava il cavo della funivia di Cavalese sul Cermis, in Val di Fiemme, facendo precipitare la cabina e provocando la morte dei venti persone. L'incidente-strage è avvenuto durante manovre effettuate dai piloti statunitensi per "divertirsi" e "riprendere filmati del panorama". Joseph Schweitzer, uno dei due piloti statunitensi coinvolti nell'incidente, nel 2012 confessò di aver distrutto, al suo ritorno alla base, il nastro video che avrebbe consentito di svelare la verità sull'incidente.
La casa di produzione PassatoFuturo ha deciso di raccontare questa storia attraverso parole, musica ed immagini, intitolandola "Death Jesters" cioè Giullari della morte, appellativo di cui lo stesso corpo militare si fregia. Il trailer del video, che sarà pubblicato prossimamente, è visionabile al seguente link: https://youtu.be/-eyGl9QxkPc

## venerdì 4 | 20:00 - Apericena sociale
In cucina Lara e Lori: pizzoccheri alla valtellinese e fagioli all'uccelletto, mandarini.
NB: tavoli da massimo 6 persone.

## venerdì 4 | 21:30 - Film "Nebbia in agosto"
Il quarto appuntamento della rassegna del Mese delle Memorie è con il film “Nebbia in agosto” di Kai Wessel, 2016, 126 minuti.
Tratto dall'omonimo libro di Robert Domes, il film racconta la storia del piccolo Ernst Lossa, orfano ribelle, nomade di etnia Jenisch, vittima del folle e omicida programma di eutanasia infantile nazista.
Una scheda del film è qui. In collaborazione con cinemAnemico.
Obbligatori Green Pass rafforzato, tessera ARCI e mascherina FFP2. Prenotazione consigliata.

## Attività ricorrenti
- tutti i Martedì | 9:30 - 16:00 Trattamenti Shiatsu gratuiti (lafontea@gmail.com)
- tutti i Martedì | 19:00 - Yoga con il maestro Antonio Russo
- tutti i Venerdì | 20:00 - Apericena sociale + Film
- tutte le Domeniche sera - Pizza (tel 055697007 per prenotarla)