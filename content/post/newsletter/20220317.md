---
title: Informativa 17 marzo 2022
categories: [newsletter]
date: 2022-03-17
tags: []
---

Continua il mese delle Donne e i prossimi giorni sono densi di eventi. Oltre a questa newsletter settimanale vi consigliamo di seguirci su Facebook o Instagram per essere sempre al corrente di quanto succede in CdP. Arrivederci presto.

## venerdì 18 | 20:00 - Cena: La cucina delle streghe erbe selvatiche e pozioni
in cucina ci sono Lara e Lori
- Farfalline fuxia
- Purè di fave e cicorie
- Frittata di funghi ed erbe selvatiche
- Torta con le spezie
Solo tavoli da 6 persone, posti limitati su prenotazione
Prezzo 10 € per adulti, 6 € per bambini sotto i 10 anni. 

## venerdì 18 | 21:30 - Film "L’uomo che vendette la sua pelle"
Secondo appuntamento con la rassegna Registe: femminile plurale, il cinema fatto dalle donne.
In questo film di Kaouther Ben Hania (2021, 90’) un giovane siriano per poter viaggiare in Europa e raggiungere l’amore della sua vita, accetta di farsi tatuare la schiena da uno degli artisti contemporanei più controversi del mondo, trasformando il suo corpo in una straordinaria opera d’arte.
Obbligatori Green Pass rafforzato, tessera ARCI e mascherina FFP2. Prenotazione consigliata.

## sabato 19 | 17:00 - Presentazione libro “Lady Cinema”
Incontro con LE PLURALI per la presentazione del libro di VALENTINA TORRINI “Lady Cinema”. Insieme all’autrice sarà presente Caterina Liverani.
Le plurali è una casa editrice femminista, indipendente, inclusiva, curiosa.
Le plurali pubblica libri di saggistica e narrativa, esclusivamente d’autrici. Ha occhio per manoscritti inediti, traduce e rimette in circolo libri che non puoi trovare in Italia, ti offre guide per orientarti tra le galassie femministe. Il simbolo che adotta è la macchia: uniche e originali, a volte le macchie nascono per caso per poi fare rete con altre macchie e diventare segni, sillabe, parole e storie di cui non puoi fare a meno.
Quando ci mettiamo comode per vedere un bel film, vogliamo divertirci, essere stimolate, immergerci in altre vite. Ma come vengono rappresentate le donne sul grande schermo? Perché sembra spesso che le personagge siano stereotipate e create a favore dello sguardo maschile? Che ruolo hanno le donne dietro e davanti alla macchina da presa?
Valentina Torrini si è formata in Progettazione e gestione di eventi dell’arte e dello spettacolo con una specializzazione in Critica cinematografica. Vive a Firenze e da tredici anni lavora nel settore del cinema. Ha collaborato con il blog Feministyou.net con una rubrica di critica cinematografica femminista. Nei film ricerca donne che le siano di ispirazione; la sua personaggia preferita è Pauline di Una canta, l’altra no, della regista Agnès Varda.

## domenica 20 | 10:30 / 19:00 - Mercatino di primavera
Consueto appuntamento mensile con il Mercatino della Casa del Popolo.
Il ricavato del banco della CdP ed eventuali offerte verranno donate alla campagna promossa da ARCS - ARCI Culture Solidali per sostenere le organizzazioni polacche e ucraine impegnate nell’emergenza e favorire l’arrivo in Italia sicuro e protetto di chi scappa dall’Ucraina.

Nel mercatino ci sarà anche uno speciale tavolo dei ragazzi per la compravendita dei loro giochi da tavolo e possibilità di giocarli per tutto il giorno.

## domenica 20 | 15:00 / 18:00 - Donne in sicurezza
Stage gratuito di difesa personale. Si tratteranno temi di psicologia, normativa e tecniche di difesa personale con gli istruttori della World Self Defence Academy, presenti anche esperti e operatori del settore. Lo stage in caso di bel tempo verrà svolto all’aperto.
Seguirà aperitivo e pizza. Gradita la prenotazione al numero 055697007

## domenica 20 - Cammini Contadini
LA VIA DELLE BURRAIE VERSO LE COLTURE DELLA VALLE DI SANTA BRIGIDA.
Si parte dal pratone dell'Olmo per risalire le pendici del Poggio Ripaghera e trovare alcune tra le più suggestive antiche Burraie. Un'immersione tra boschi di quercia, ruscelli, splendidi panorami sulla Valle dell'Arno e antichi Monasteri tra cui la Madonna del Sasso, che merita sicuramente una visita, e proseguire poi per trovare le Aziende Agricole "La Valle" e "La Valle del Sasso" impegnati nel recupero di un modo di fare prodotto che si pone nel pieno rispetto della natura e del territorio. Al nostro arrivo verrà servita una merenda/pranzo con una minestra calda preparata secondo tradizione, acqua e vino.
Ritrovo alle ore 9:00 al Pratone dell'Olmo. Alleghiamo Pdf informativo. Info e prenotazioni: Micha Calà 392.0656520 email: passonomade@gmail.com

## mercoledì 23 | 18:00 - Libro “Educazione al nido”
Presentazione del libro “L'educazione al nido. Pratiche e relazioni”. A cura di Anna Lia Galardini

## Centri Estivi
Stiamo organizzando i nostri centri estivi, dalla fine della scuola a giugno fino all’inizio a settembre. Non abbiamo ancora i dettagli ma se volete potete scriverci a centriestivisettignano@gmail.com  https://www.centriestivifirenze.it

## Scuola di Musica
I corsi e le attività della nostra scuola di musica sono sempre attivi e c’è la possibilità di parteciparvi in qualsiasi momento. In Aprile ci sarà una speciale festa musicale. Intanto potete seguire la pagina facebook dedicata: https://www.facebook.com/scuoladimusicadisettignano

## Attività settimanali ricorrenti
- Martedì | 9:30 - 16:00 Trattamenti Shiatsu gratuiti (prenotazioni lafontea@gmail.com)
- Martedì | 19:00 - Yoga con il maestro Antonio Russo
- Venerdì | 20:00 - Apericena sociale + Film
- Domenica mattina - PlayMath (info stefano.cecere@gmail.com)
- Domenica sera - Pizza (prenotazioni 055697007)