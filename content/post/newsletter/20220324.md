---
title: Informativa 24 marzo 2022
categories: [newsletter]
date: 2022-03-24
tags: []
---

Il mese delle donne si avvia alla conclusione con una cena cubana e il film Querido Fidel, e lo spettacolo della CdP Monologa, sabato alle 19:00.
Sabato pomeriggio abbiamo aderito alla Manifestazione Nazionale Gkn.
Domenica andranno avanti i lavori di manutenzione della CdP.
C'è una piccola novità al bar.. venita a scoprirla.
Vi aspettiamo!

## venerdì 25 | 20:00 - Cena: Magia di Cuba Suggestioni di altri mondi e sapori esotici
Menù 
Moros y cristianos (fagioli neri stufati e riso bianco)
Pollo alla creola e plantanos fritte
Ananas fresco
Solo tavoli da 6 persone, posti limitati su prenotazione
Prezzo 10 € per adulti, 6 € per bambini sotto i 10 anni. 

## venerdì 25 | 21:30 - Film "Querido Fidel"
Ultima proposta a chiusura della breve rassegna "Registe, femminile plurale" dedicata all'impegno di alcune registe e alla rilevanza di temi affrontati con una visione ed un approccio di genere.
Querido Fidel è una commedia di Viviana Calò del 2021, durata 91’.
Emidio ha trasformato casa sua in una roccaforte del Socialismo Reale, scrive a Fidel Castro regolari rapporti sul suo esperimento e riceve sempre una puntuale risposta. In famiglia però non tutti…

Obbligatori Green Pass rafforzato, tessera ARCI e mascherina FFP2. Prenotazione consigliata.

## sabato 26 | 14:00 - manifestazione "Insorgiamo"
Il corteo sarà aperto dai lavoratori e dalle lavoratrici GKN, seguiti dal mondo studentesco e dai ragazzi e dalle ragazze di Fridays For Future. Subito dopo ci saremo noi con l'ARCI, inseriti all'interno del più ampio spezzone pacifista nel quale confluiranno molte realtà fiorentine e nazionali.
A questo link potete trovare tutte le informazioni logistiche per raggiungere il punto di ritrovo e di avvio del corteo: https://26marzo.org/
Alleghiamo una piccola mappa con il nostro punto di ritrovo.

## sabato 26 | 19:00 - spettacolo "Monologa"
Ultimo evento del mese delle donne con "Dalla parte di tutte le donne" con letture sceniche e canzoni condivise all'ora dell'aperitivo.
Sul palco, oltre alle musiciste, ci saranno le" ragazze della Casa del Popolo", consigliere e socie che, nei panni di attrici improvvisate, vi proporranno personaggi femminili belli e intensi.
“Monologhe” è un progetto di Marzia Archinucci, con la presenza musicale di F-Clef Trio Swing e la chitarra di Martino Rappelli.

—

## Centri Estivi
Stiamo organizzando i nostri centri estivi, dalla fine della scuola a giugno fino all’inizio a settembre. Non abbiamo ancora i dettagli ma se volete potete scriverci a centriestivisettignano@gmail.com  https://www.centriestivifirenze.it

## Scuola di Musica
I corsi e le attività della nostra scuola di musica sono sempre attivi e c’è la possibilità di parteciparvi in qualsiasi momento. In Aprile ci sarà una speciale festa musicale. Intanto potete seguire la pagina facebook dedicata: https://www.facebook.com/scuoladimusicadisettignano

## Attività settimanali ricorrenti
- Martedì | 9:30 - 16:00 Trattamenti Shiatsu gratuiti (prenotazioni lafontea@gmail.com)
- Martedì | 19:00 - Yoga con il maestro Antonio Russo
- Venerdì | 20:00 - Apericena sociale + Film
- Domenica mattina - PlaySTEAM (info stefano.cecere@gmail.com)
- Domenica sera - Pizza (prenotazioni 055697007)