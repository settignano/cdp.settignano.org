---
title: Informativa 7 aprile 2022
categories: [newsletter]
date: 2022-04-07
tags: []
---

Vi anticipiamo che stiamo organizzando due belle giornate di passeggiate, cibo e musica per il 25 aprile e il 1 maggio. Tenetevi liberi se rimarrete a Firenze!
Inoltre ricordiamo che chiunque voglia partecipare attivamente alla sistemazione della nostra Casa del Popolo, tutte le domeniche, soprattutto la mattina, c’è sempre qualcuno a fare qualcosa. E se avete iniziative da proporre (da una serata a tema ad un torneo di ping pong, da uno spettacolo per bambini a chiacchiere filosofiche), scriveteci a settignanocdp@gmail.com o parliamoci nel nostro gruppo facebook dei volontari.
Ah se non ve lo avevamo già detto, da settimana scorsa al nostro bar si può pagare anche con il bancomat/carte (per importi superiori ad 1 euro)
Ecco gli eventi dei prossimi giorni.

## venerdì 8 | 20:00 - Cena sociale 
Pasta fagioli e carciofi
uova sode guarnite
insalata di primavera
cioccolato
Solo tavoli da 6 persone, posti limitati su prenotazione
Prezzo 10 € per adulti, 6 € per bambini sotto i 10 anni. 

## venerdì 8 | 21:30 - Film "Frost - Viaggio al termine della guerra"
Un film di Sharunas Bartas, 2017, 132 minuti. Con Vanessa Paradis, Weronika Rosati, Andrzej Chyra.
Rokas, un giovane lituano, in compagnia della sua ragazza Inga, accetta di condurre in Ucraina un furgone contenente aiuti umanitari. Il loro viaggio li porterà in Polonia, poi a Kiev e infine nei paesaggi gelidi del Donbass, fino al cuore di una guerra che sembra non avere fine tra Russia e Ucraina, un conflitto dove ognuno è costretto a una dolorosa presa di posizione: l’Ucraina o la Russia, una lingua o l’altra, una parte o l’altra, uccidere o essere ucciso.
Trailer del film: https://www.youtube.com/watch?v=F5irksV9tkQ

## sabato 9 | 18:00 - Inaugurazione mostra “Fuori Spazio” di Ubaldo Molesti
Mostra di Ubaldo Molesti che durerà fino al 23 Aprile, a cura di Cecilia Chiavistelli in collaborazione con Libraccio Firenze.
Le opere di Ubaldo Molesti, raccolte in un titolo “Fuori spazio”, raccontano una ricerca che sotto le apparenze di un’esplorazione nell’infinito universo si rivelano profondamente interiori, legate ad una sua personale visione artistica e rappresentativa di un vissuto esperienziale. Le “cosmoforme” inserite in tutte le sue opere, sia bidimensionali che tridimensionali, sono delle forme ellissoidali di dimensioni diverse. Vogliono esprimere un concetto di dinamicità e viaggiano in un modo curvilineo attorno alle loro orbite. Entrano ed escono nello spazio. Con il loro movimento conquistano degli spazi nuovi, oppure si trasformano all’interno dello spazio con il loro andamento sinuoso. Nel loro viaggiare le “cosmoforme” incontrano altre realtà umane, animali e vegetali, ma anche alieni. Le superfici delle pitture, la maggior parte di colore latteo, sono cariche di significative, quanto impercettibili, presenze che interagiscono silenziose con le ben più presenti e visibile forme cosmiche. Anche nelle sculture le tensioni delle forme cosmiche si allungano e sfrecciano in una reale tridimensionalità, sospese nell’inconscio infinito.

## domenica 10 - La Merenda musicale di Primavera / Live Pesce Grippo
saggi della nostra Scuola di Musica, divisi in 4 turni: 10:00 - 11.30 - 15:00 - 16.30.
e alle 18:00 il live di Pesce Grippo e alle sue Canzoni di Acqua Dolce.
CHI È PESCE GRIPPO?
"Pesce Grippo è un progetto cantautorale d’acqua dolce, dal fiume Terzolle.
Le canzoni di mare sono salate, difficili da scrivere e troppo grandi per un piccolo pesce.
Meglio quelle di fiume che son dolci, semplici e dirette…anche se un po’ limacciose!"
Pesce Grippo (Simone Faini) - voce, chitarra, percussioni
Vintro (Marta Materassi) - voce, tastiera, violino, basso
Evento Facebook: https://www.facebook.com/events/1400481703723429/

## Aprile: Corso di disegno
Inizierà ad Aprile un corso di disegno tenuto dall’amica e socia Serena Favale.
Un corso per scoprire l'artista che è in ognuno di noi, adatto a chi vuole muovere i primi passi nell'arte ma anche a chi è già esperto e vuole perfezionare la propria tecnica.
Contatto per maggiori informazioni: Serena serenartexperience@gmail.com 3283585863

## Giugno-Settembre: Centri Estivi
Stiamo organizzando i nostri centri estivi, dalla fine della scuola a giugno fino all’inizio a settembre. Non abbiamo ancora i dettagli ma se volete potete scriverci a centriestivisettignano@gmail.com  https://www.centriestivifirenze.it

## Attività settimanali ricorrenti
- Martedì | 9:30 - 16:00 Trattamenti Shiatsu gratuiti (prenotazioni lafontea@gmail.com)
- Martedì | 19:00 - Yoga con il maestro Antonio Russo
- Venerdì | 20:00 - Apericena sociale + Film
- Sabato o Domenica mattina/pomeriggio - PlaySTEAM e Giochi da Tavolo (info stefano.cecere@gmail.com)
- Domenica sera - Pizza (prenotazioni 055697007)