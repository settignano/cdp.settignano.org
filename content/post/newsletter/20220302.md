---
title: Informativa 3 marzo 2022
categories: [newsletter]
date: 2022-03-03
tags: []
---

Chi volesse andare sabato a Roma alla manifestazione nazionale per la pace, l’ARCI Firenze ha organizzato dei pullman (dettagli su https://www.arcifirenze.it).
Mentre alcuni volontari tutte le domeniche portano avanti i lavori di pulizia del giardino e degli spazi della CdP, altri organizzano giornate come quella di domani “Vorrei la pelle nera” sul tema dell’accoglienza dei migranti, e altre ancora hanno organizzato anche quest'anno tutto il mese di Marzo dalla parte di tutte le Donne.
Alleghiamo il programma di tutti gli eventi, sperando di vedervi partecipanti.

## venerdì 4 - Vorrei la pelle nera
La casa del Popolo di Settignano è lieta di invitarvi a partecipare a un pomeriggio di riflessione sui temi dell’ingresso e dell’accoglienza dei cittadini migranti nel nostro Paese.

## venerdì 4 | 18:30 - libro “Il diritto d’Asilo sta morendo?”
Con la partecipazione dell’autrice Virginia Signorini verrà presentato il libro “Il diritto d’Asilo sta morendo?”, risultato di una indagine approfondita da parte di chi, oltre allo studio dei fenomeni, lavora da molti anni quotidianamente sul campo. In quale misura i diritti sociali e culturali sono effettivamente garantiti ai nuovi cittadini?

## venerdì 4 | 20:00 - Cena Marocchina
Cous cous tradizionale di pollo e verdure
Cous cous di orzo con verdure
Fantasia di dolci
Solo tavoli da 6 persone, posti limitati su prenotazione
Prezzo 12 € per adulti, 6 € per bambini sotto i 10 anni. 

## venerdì 4 | 21:30 - Film "Elegia meticcia"
Di Maurizio Dall’Acqua, Italia, 2021, 50 minuti.
Il documentario vuole essere una dichiarazione di intenti, culturale ed esistenziale, singolare e universale, la trasfigurazione artistica del trauma dei popoli, fatta  lotta e di sogno, per una società libera e meticcia.
Obbligatori Green Pass rafforzato, tessera ARCI e mascherina FFP2. Prenotazione consigliata.

## martedì 8 | 17:00 - Incontro “Le Dialoganti”
Marzo il mese delle donne 2022 inizia con questo incontro “Le Dialoganti”: le donne della Casa del Popolo si incontrano in uno spazio aperto per confrontarsi sui temi del lavoro e conciliazione dei tempi di vita, della salute, della violenza e della cultura di genere.
Durante l'incontro sarà proiettato il documentario "In her shoes" di Marina Jovine (2019, 18').
Cosa avrebbero fatto gli uomini se si fossero trovati nella posizione delle donne?

## martedì 8 | 19:00 - Inaugurazione LibreriaRossa
Inaugurazione e allestimento della LibreriaRossa: sistemeremo insieme sugli scaffali i nostri  libri dedicati alla letteratura, l'identità e le tematiche di genere. I testi saranno disponibili in prestito.
Seguirà aperitivo

## domeniche del volontario
Tutte le domeniche alcuni volontari si ritrovano e sistemano il giardino, il piazzale, tagliano erbacce, aggiustano giochi… alla CdP c’è sempre tanto da fare, soprattutto in vista della primavera. Se vuoi partecipare entrate nel gruppo facebook dei volontari!

## centri estivi
Stiamo organizzando i nostri centri estivi da giugno a settembre. Non abbiamo ancora i dettagli ma se volete potete scriverci info@centriestivifirenze.it e https://www.centriestivifirenze.it

## Attività settimanali ricorrenti
- Martedì | 9:30 - 16:00 Trattamenti Shiatsu gratuiti (prenotazioni lafontea@gmail.com)
- Martedì | 19:00 - Yoga con il maestro Antonio Russo
- Venerdì | 20:00 - Apericena sociale + Film
- Domenica mattina - PlaySTEM (info stefano.cecere@gmail.com)
- Domenica sera - Pizza (prenotazioni 055697007)